Kim jest i czym zajmuje się Front-end Developer?

Wielbiciele programowania, amatorzy oraz hobbyści, jak i pewnym stopniu także profesjonaliści, codziennie zmierzają się z pewnymi problemami. Jedne wynikają z braku dostatecznej ilości wiedzy teoretycznej, podczas gdy inne ze zbyt małego, niewystarczającego doświadczenia na wybranym szczeblu świeżej czy zaawansowanej kariery. Dzisiaj dowiemy się, kim jest front end developer, co to za zawód, jaką ma przyszłość oraz to, z czym musi mierzyć się na co dzień. No i najważniejsze – na jakie zarobki może liczyć front end developer?
Front end developer – co to za profesja?

Programiści, a w szczególności profesjonalni eksperci, charakteryzują się z reguły bardzo skoncentrowanym i wąskim zakresem wiedzy dotyczącym jednego tylko zagadnienia – podstawy ich pracy. To zresztą kwestia wyróżniająca naprawdę dobrego programistę od osoby, dla której klepanie kodu stanowi smutną, niemiłą rzeczywistość.

Głównym obszarem pracy front end developera jest skupienie się na relacji użytkownika i zarazem internauty z samą witryną internetową bądź aplikacją. Odpowiada zatem za dosłownie wszystko to, co widzi użytkownik, czyli przede wszystkim za cały, kompletny interfejs, grafikę, sposób obsługi aplikacji lub witryny czy też w pewnym stopniu na UX oraz UI. Praca front end developera jest doskonale widoczna gołym okiem nawet przez niezaawansowanego użytkownika sieci, podczas gdy praca back end developera – osoby wykonującej obowiązki "niezauważalne" z pozycji amatora – skupia się nad aspektami niewidocznymi. Zatem nad szeroko pojętym silnikiem witryny.

Dopiero skuteczne połączenie pracy tej dwójki specjalistów oraz oczywiście również grafików i innych programistów, gwarantuje dobry mariaż pomiędzy atrakcyjną wizualnie stroną, jak i łatwością jej obsługi czy optymalną prędkością działania. To tak, jak w budownictwie – na nic dobry glazurnik, gdy ściany w łazience zostaną wykończone przez ekipę nieprawidłowym tynkiem. Zespół tworzy zatem grupa specjalistów – front end developer odpowiada w niej za relację na linii użytkownik-aplikacja lub witryna.
Czym zajmuje się front end developer?

Front end developer zajmuje się szeregiem prac związanych z szeroko pojętą relacją użytkownika z gotowym produktem, zatem jego praca jest tak naprawdę zależna głównie od charakterystyki programu czy strony www. Zakres obowiązków może się różnić w zależności od stopnia skomplikowania, przeznaczenia czy ogólnego przeznaczenia danego produktu. Część prac jednak się powtarza:

    Interfejs graficzny – główną pracą front end developerów jest przede wszystkim stworzenie atrakcyjnego wizualnie interfejsu graficznego, który nie tylko spełni oczekiwania samego inwestora, lecz także użytkownika. To ogromnie istotne zagadnienie, gdyż sukces gotowego produktu jest zależny od jego spójności z internautą, a nie od prywatnych oczekiwań front end developerów. Istotna jest zatem umiejętność stworzenia rozwiązania dopasowanego do grupy docelowej – aby ta osiągnęła z wizyty na stronie czy zakupu aplikacji jak najwięcej.
    Nawigacja – ładny, przyjazny i przejrzysty interfejs to nie wszystko – stanowisko front end developera wymaga także wiedzy na temat sposobu obsługi każdej witryny czy aplikacji. Liczy się to, aby użytkownik – nawet ten zupełnie niezorientowany i początkujący – był w stanie obsłużyć produkt w zasadzie od razu, wykorzystując jedynie logiczne, proste etapy poruszania się po stronie czy aplikacji. Senior czy junior front end developer powinni kwestię tę traktować priorytetowo, gdyż błędnie zaprojektowana nawigacja może powodować zwiększony współczynnik odrzuceń, a ten prowadzi do dalszych strat, nawet finansowych.
    Widżety, grafiki i animacje – co robi front end developer? Tak naprawdę wciela w życie cały plan zaprojektowany przez webmastera, czyli osobę (lub grupę osób) odpowiedzialną za zaprojektowane w praktyce całej witryny lub aplikacji internetowych. Dotyczy to także zagadnień dość skomplikowanych, takich jak widżety – czasami trzeba je napisać od nowa – jak i animacji, które często wymagają zatrudnienia dodatkowych specjalistów.

Front end developer – jak nim zostać?

No cóż, nie będzie to proste – programiści muszą zdobyć na długo przed rozpoczęciem ścieżki kariery mnóstwo wartościowej, lecz także bardzo skomplikowanej wiedzy. Wymagana jest przede wszystkim:

    Znajomość języków programowania – we frontendzie liczą się przede wszystkim trzy, wbrew pozorom dość proste jak na obecne standardy – HTML, JavaScript oraz CSS. Poznanie ich wszystkich otwiera drogę do kariery. To jednak tylko pozory – zdobycie odpowiednio dużej ilości wiedzy wymaga naprawdę dużego zaangażowania. HTML służy do tworzenia witryn od strony wewnętrznej, podczas gdy JavaScript – do funkcji czy programowania ogólnego zachowania samej witryny. To także najłatwiejszy język programowania, którego da się nauczyć samodzielnie. CSS to z kolei styl – za jego pomocą senior czy junior frontend są w stanie zaprojektować wygląd każdej witryny w najmniejszych możliwych szczegółach.
    Znajomość frameworków – to równie istotne zagadnienie jak same języki programowania, gdyż frameworki, a w zasadzie środowiska pracy, to biblioteki, techniki oraz platformy przeznaczone do tworzenia różnych produktów, w tym aplikacji czy witryn. Wyróżniamy wśród nich między innymi AJAX, Bootstrap, Angular czy React. Warto także znać Redux, Backbone, jak i Angular oraz TypeScript.
    Prywatne ambicje – branża IT stawia przed juniorami oraz seniorami naprawdę dużo wymagań i to poza samą specjalizacją. Należy do nich przede wszystkim osobista chęć co do dalszego rozwoju. Frontendowiec powinien chętnie się szkolić, zwiększać swoje umiejętności i oceniać swoją pracę chłodnym wzrokiem, jak i szybko reagować na wszelkie błędne decyzje, czy to swoje własne, czy webdewelopera oraz innych osób w zespole

Programista front end – jakie ma zarobki?

Zarobki front end developerów są dość wysokie jak na obecne standardy i raczej nie zanosi się w tej materii na żadne niekorzystne zmiany – wpływ pracy frontendowców często ma decydujący wpływ na rezultat pracy całego zespołu, dlatego nie dziwi fakt, że pracodawcy doceniają ich pracę sowitym wynagrodzeniem.

Jako junior możesz liczyć na zarobki rzędu maksymalnie około 6 000,00 zł brutto, zależnie oczywiście od samego pracodawcy oraz braków kadrowych. Zarobki są oczywiście ruchome, podobnie jak wymagania w konkretnej firmie. Mid front end developer – czyli osoba z minimum 2-letnim doświadczeniem – może liczyć na niespełna dwukrotnie wyższe wynagrodzenie, rzędu 10 000,00 zł w skali miesiąca. To dobry i łatwo osiągalny wynik, lecz oczywiście w przypadku osób żądnych dalszego rozwoju.

Na samym topie mamy seniorów – osoby z ponad 5-letnim doświadczeniem i stażem pracy na tym stanowisku. Osoby te wyróżnia w zasadzie najwyższy poziom wiedzy dotyczącej pracy front end developera, ogromne doświadczenie, jak i łatwość rozwiązywania pozornie nierozwiązywalnych problemów. Wraz z wynagrodzeniem – a to może osiągnąć nawet 15 000,00 zł brutto – rosną także wymagania oraz odpowiedzialność.
Front end – jakie są perspektywy pracy?

Front end developer może liczyć na mnóstwo pracy – firmy stale poszukują osób odpowiedzialnych za relację internauta-aplikacja, przez co popularność seniorów, midów i juniorów na rynku wakatów zwiększa się lawinowo. Możesz liczyć na pracę w firmie zajmującej się oprogramowaniem, w przedsiębiorstwach znanych z tworzenia aplikacji webowych, jak i we wszystkich biurach i start-upach. W większości z nich możliwa jest praca zdalna – wystarczy znać języki programowania istotne w tej pracy i rozwijać się z dnia na dzień. Co więcej, większość prac możesz wykonywać jako freelancer, czy to na zlecenie nieco większych agencji, czy szukając klientów samodzielnie na własną rękę. Umowy typu B2b (Business-to-business) są obecnie popularną formą rozliczeń. Możesz liczyć na dobre warunki jako front end. Co to znaczy? Przede wszystkim dobre zarobki, lecz także dodatkowe benefity.
Jak zostać front end developerem godnym zaufania?

Skierowanie swoich kroków na ścieżkę kariery front end developera jest z pozoru dość proste – wystarczy przyswoić jak największą ilość wiedzy samodzielnie, po czym ubiegać się o zatrudnienie w jednej z wielu firm poszukujących osób na to właśnie stanowisko.

To niestety pozory. Ogrom wiedzy potrafi przytłoczyć każdego, a nieuporządkowane i zupełnie różne od siebie materiały źródłowe mogą każdą kwestię przedstawić na dwa całkowicie odrębne sposoby. Czasami warto zainwestować nieco funduszy i zbudować wiedzę od podstaw we właściwy sposób. Dobrze jest zapisać się na kurs programowania, na którym każdy może z łatwością poznać wszystkie zagadnienia dotyczące tego stanowiska. W trakcie trwania kursu uczestnik pozna w zasadzie każdą kwestię istotną podczas samej pracy, w tym frameworki.

Oczywiście, aby dostać pracę należy się postarać – samo świadectwo ukończenia kursu jest bezwartościowe bez poparcia go realną wiedzą, lecz może pomóc na pierwszych etapach ubiegania się o wakat, kiedy to następuje odrzucenie niektórych osób zainteresowanych danym stanowiskiem. Pamiętaj też, że bootcampy nie dają wiedzy wyczerpującej temat – będą jednak skuteczną osiągania jej na własną rękę już w praktyce. Przygotuj portfolio, specjalizuj się w konkretnej gałęzi pracy, jak i stale zdobywaj nową wiedzę, poszerzaj horyzonty i oceniaj swoje realne możliwości.