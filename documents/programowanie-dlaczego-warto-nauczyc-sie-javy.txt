Dlaczego warto nauczyć się programować w Javie?

Istnieje mnóstwo języków programowania, wszystkie renomowane i o ugruntowanej pozycji, z których każdy ma swoje zalety i wady. Powstały one z konkretnego powodu, ewoluowały i w pewien sposób przyczyniły się do postępu technologicznego naszych czasów. Ponadto codziennie powstają nowe języki programowania, które z czasem zyskują na znaczeniu. Wśród tej mnogości można się pogubić, a początkujący programiści zadają sobie pytanie: jaki język programowania wybrać do nauki? W tym artykule przybliżymy zalety najbardziej rozpoznawalnego, nie tylko w branży IT języka programowania. Mowa oczywiście o Java.

Poznaj główne powody, dla których warto zostać programistą Java!
Java jest popularny i pożądany przez pracodawców

Java jest jednym z najczęściej używanych języków programowania na świecie, co potwierdzają liczne rankingi. Najbardziej znanym wskaźnikiem jest index TIOBE, według którego od 2000 roku Java plasuje się między drugim a pierwszym miejscem pod względem popularności, rywalizując z językiem C. Z dużą popularnością tego języka wiąże się też stałe zapotrzebowanie na pracowników z wiedzą i umiejętnościami opartymi na znajomości technologii Java. To oznacza, że prawdopodobnie nie będziesz miał problemu ze znalezieniem pierwszej pracy w IT, jeżeli to właśnie Java będzie językiem programowania, jaki opanujesz. Tym samym zapewnisz sobie stabilną przyszłość w branży IT.
Java pozwala na uniwersalne, a zarazem wszechstronne zastosowanie

Java “narodziła się” 25 lat temu z myślą, że każdy program w niej napisany będzie działać na różnych urządzeniach: telefonie, telewizorze, terminalu płatniczym, urządzeniu medycznym, czy też w samochodzie. Dane szacunkowe z 2016 roku mówią, że język Java działa na ponad 15 000 000 000 urządzeniach na całym świecie (tak, 15 miliardów!). Możliwe jest to m.in. dzięki jej wieloplatformowości. Najprościej mówiąc – napiszesz raz, uruchomisz wszędzie! Korzystając z języka Java, możesz stworzyć pojedynczą aplikację działającą na dowolnej platformie, czy to Windows, Mac czy Linux. Fakt, że Java działa na każdym serwerze i systemie operacyjnym, sprawia, że jest to jedna z największych zalet, którą doceni każdy programista. Tym samym, programowanie w technologii Java pozwoli Ci stworzyć wiele projektów o globalnym zasięgu i różnorodnym charakterze bez względu na to, czy będą to aplikacje desktopowe, webowe, czy mobilne.
Programiści Java należą do najlepiej opłacanych w branży

Fakt, że nie ma wystarczającej liczby zdolnych programistów, zwiększa szansę na lepsze zarobki. Najnowsze raporty wskazują, że deweloperzy należą do najlepiej opłacanych w branży. Dodatkowo, zeszłoroczna analiza przeprowadzona przez firmę Sedlak & Sedlak dowodzi, że posiadanie umiejętności Java w CV jest dochodowe. Średnie wynagrodzenie dla początkującego programisty wynosi 5,6 tys. zł brutto (na umowie o pracę). Z kolei zarobki midów (programistów z doświadczeniem) wahają się między 8,5-11,9 tys. zł w zależności od rodzaju umowy. Wynagrodzenia seniorów oscylują wokół 15 tys. zł. Jest to jeden z głównych powodów, dla których warto postawić na programowanie w Java, budując swoją ścieżkę kariery w branży IT.
Język Java jest stosunkowo łatwy do nauczenia

W porównaniu z innymi klasycznymi językami programowania takimi, jak C czy C++, Java jest znacznie łatwiejsza do nauczenia. Jest to rodzaj programowania obiektowego, a zrozumienie podstawowych aspektów tego typu programowania sprawi, że przyswojenie technologii Java będzie intuicyjne. Po zapoznaniu się z podstawami przekonasz się, że możesz szybciej zrozumieć bardziej zaawansowane koncepcje, ponieważ kod jest bardzo wyraźny. Trzeba mieć na uwadze, że w miarę uczenia się język programowania staje się coraz bardziej złożony, jednak jego znajomość pomoże nauczyć się wcześniej wspomnianych języków C oraz C++. Teraz, gdy wiesz, że nauka Java nie jest taka straszna, a myślisz o karierze programisty, to sprawdź nasz kurs back-endowy Java Developer. Bootcamp Java zapewni Ci możliwość efektywnej nauki od podstaw, a w drodze do opanowania tego języka programowania towarzyszyć Ci będą praktycy, którzy uwielbiają dzielić się swoją wiedzą i kształcić świetnych juniorów.
Java jest wykorzystywana przez największe firmy i organizacje

Wiele firm przyznaje się do wewnętrznego używania technologii Java, w niektórych swoich produktach lub usługach. Mowa tu, chociażby o najbardziej topowych firmach takich jak Google, Facebook, Twitter, Amazon, Netflix, NASA czy też rodzime Allegro. Jednogłośnie podkreślają solidność i łatwość utrzymania opracowanych na Java rozwiązaniach, zwłaszcza w projektach, w których uczestniczy duża liczba programistów. Z powodzeniem jest ona również stosowana w przemyśle gamerskim. Minecraft, czyli jedna z najpopularniejszych gier sprzedana w nakładzie 200 mln kopii, została napisana w języku Java.
Społeczność Java jest bardzo liczna i aktywna

Szacuje się, że na świecie jest 12 milionów programistów Java i jest to tętniąca życiem społeczność, która współpracuje ze sobą, aby chronić i rozwijać ten potężny język oraz doskonalić swój warsztat. Baza ta stanowi potężne źródło wiedzy, w przypadku kiedy pojawiają się wątpliwości oraz problemy podczas tworzenia danego projektu. Na wielu forach internetowych, takich jak Stackoverflow, doświadczeni programiści Java są zawsze gotowi pomóc nowicjuszom. Ze względu na to, jak długo Java jest obecna w świecie programowania, prawie każde pytanie, które przyjdzie Ci na myśl, zostało już zadane, zaindeksowane i wyjaśnione precyzyjnie na branżowych forach internetowych.

Jak już pewnie zauważyłeś, korzyści, jakie możesz uzyskać z nauki programowania w Javie, są ogromne. Biorąc pod uwagę możliwość zastosowania oraz łatwość użycia, rozpoczęcie nauki programowania w Javie jest jednym z najlepszych wyborów, aby rozpocząć karierę w IT. Nasz bootcamp i nauka Java stoją przed Tobą otworem. Nie czekaj dłużej i poznaj ten język od podstaw podczas naszego kursu i wejdź do wspaniałego świata programowania!